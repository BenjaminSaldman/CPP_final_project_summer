# פרויקט גמר - מונופול
בתור פרויקט הגמר שלכם בקורס אתם תממשו גרסה של המשחק המוכר והידוע "מונופול".
מונופול הוא משחק לוח המכיל 2-8 שחקנים ומבוסס על עולם העסקים.
## חוקי המשחק
המשחק מורכב מלוח המכיל 40 משבצות המקיפות אותו, כל משבצת יכולה לייצג רחוב, קווי רכבת, משבצות מיוחדות ועוד. בהמשך נפרט על סוגי המשבצות השונים.
כל שחקן מתחיל את המשחק עם 1500 שקלים ובתורו מטיל 2 קוביות ומתקדם על הלוח לפי תוצאת ההטלה ולפי החוקים הבאים:
* אם השחקן נחת ברחוב פנוי, הוא יכול לרכוש את אותו הרחוב או לסיים את התור.
* אם השחקן נחת במשבצת "לך לכלא" הוא מפסיד 3 סיבובים של המשחק אלא אם קיבל "דאבל" בהטלה שלו.
* אם השחקן עבר את משבצת ההתחלה, הוא מקבל 200 שקלים לחשבון שלו.
* אם השחקן נחת במשבצת מיוחדת הוא פועל לפי החוקים של אותה המשבצת (למשל אם נחת במשבצת של תשלום מס השחקן צריך לשלם מס מהחשבון).
* אם תוצאת ההטלה היא "דאבל" השחקן מקבל תור נוסף למשחק. אם הוא קיבל 3 פעמים ברציפות "דאבל" הוא נכנס לכלא לפי החוקים של "כנס לכלא"

### משבצות הלוח
כידוע, הלוח מחולק ל-40 משבצות שונות כאשר בכל משבצת השחקן יכול לבצע פעולות שונות.
#### רחובות
משבצת הרחוב שייכת לקבוצת צבע כלשהי מתוך 8 קבוצות צבע אפשריות. לכל רחוב יש שם, מחיר, עלות שכירות, מחיר בית ומחיר שכירות עם בית. שחקן יכול לבנות בית ברחוב כלשהו רק אם הוא מחזיק בכל הרחובות השייכים לאותה קבוצת הצבע. כאשר שחקן נוחת ברחוב השייך לשחקן אחר הוא מחוייב לשלם לו שכירות לפי מה שבנוי באותו הרחוב - אם הרחוב ריק (כלומר ללא בית) השחקן ישלם את מחיר השכירות של אותו הרחוב אבל אם הרחוב מכיל בית השחקן ישלם את השכירות לפי המחיר עם בית. סוגי הצבעים, השמות של הרחובות והמחירים נתונים לשיקול דעתכם.
#### רכבות
במשחק יש 4 רחובות, רכבת אחת בכל צד של הלוח. העלות של כל רכבת היא 200 שקלים. כאשר שחקן נוחת ברכבת של שחקן אחר הוא ישלם לו מס לפי מספר הרכבות של השחקן אצלו נחתו:
* רכבת אחת - 50 שקלים
* 2 רכבות - 100 שקלים
* 3 רכבות - 150 שקלים
* 4 רכבות - 200 שקלים
#### משבצות מיוחדות
הלוח מכיל משבצות מיוחדות מסוגים שונים.
* משבצת הפתעה - אם השחקן נוחת על המשבצת הזאת הוא מקבל איזושהי "הפתעה", למשל כרטיס יציאה מהכלא או זיכוי של כסף לחשבון. סוגי ההפתעות נתונים לבחירתכם.
* משבצת "חנייה חופשית" - אם השחקן נוחת במשבצת הזאת הוא מסיים את התור ומעביר אותו לשחקן הבא.
* משבצות מס - אם השחקן נוחת במשבצות מהסוג הזה הוא משלם מס על סך 100 שקלים.
* משבצת "לך לכלא" - אם השחקן נוחת על המשבצת הזאת הוא נכנס לכלא ומשחק לפי הכללים של המשבצת הזאת.
#### הכלא
שחקן יכול להיכנס לכלא רק אם נחת על המשבצת "לך לכלא" או קיבל 3 פעמים ברצף "דאבל" בהטלות של הקוביה.
השחקן נמצא בכלא למשך 3 תורים שבמהלכם יכול לנסות לצאת מהכלא בדרכים הבאים:
* להשתמש בקלף יציאה מהכלא (שמקבלים מתיבת ההפתעה).
* לשלם קנס של 50 שקלים.
* להטיל את הקוביות ולקבל "דאבל".
אם עברו 3 תורים והשחקן לא הצליח לצאת מהכלא, עליו לשלם מס של 50 שקלים.
